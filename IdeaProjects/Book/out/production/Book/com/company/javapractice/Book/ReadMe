Írj egy Konyv osztályt, és helyezd a konyv csomagba! Egy konyv objektumnak tartalmaznia kell a könyv címét, szerzőjét, kiadóját, és a kiadás dátumát. Ezen adattagok csak a származtatott osztályokban látható (de nem fölüldefiniálható) metódusokon keresztül legyenek lekérdezhetők és beállíthatók! Írj metódust, mely az objektum létrehozásakor megfelelően inicializálja az adattagokat! Ugyanakkor, legyen lehetőség egy konyv objektum létrehozására, ezen adatok definiálása nélkül is. Ebben az esetben a könyv címe „Objektumorientált Tervezés és Programozás", szerzője „Angster Erzsébet", kiadója „Kiskapu" és a kiadás éve 2001 legyen. Definiáld felül a toString() metódust, ami kiírja a megfelelő String reprezentációját az osztálynak!
Írj egy Tankonyv és egy Regény osztályt, melyek a Konyv-ből származnak és helyezd ezeket el a konyv csomagban! A Tankonyv osztály tartalmaz egy tantárgy attribútumot, amit publikus gettet() és setter() metódusokon keresztül lehet elérni, vagy módosítani. A tankonyv objektum létrejöttekor alapesetben „Programozás 1" értéket vesz fel, egyébként pedig a paraméterrel lehet definiálni az egyes adattagokat. A Regeny osztály tartalmazzon egy package friendly láthatóságú típus mezőt, melyet szintén publikus metódusokon keresztül lehet elérni, vagy megváltoztatni. A Regeny osztály default konstruktorában a stílus az „ifjúsági" értéket kapja. Mind a két osztályban definiáld fölül a toString() metódust, hogy a kibővített attribútumkészlet kiírását hajtsa végre! A Regeny osztály tartalmazzon egy osztály szintű változót, mely arra hivatott, hogy megszámolja hány regeny objektum jött létre! Hogy módosítható az eddig megírt kód, hogy a Tankonyv osztály toString() metódusában ne kelljen meghívni a Konyv osztály getter() metódusát, annak egyes adattagjainak elérésekor?
Hozz létre egy Konyvespolc osztályt mely a konyvespolc csomagban található! Legyen a Konyvespolc osztálynak egy Konyv tömbje, ami képes a könyveket eltárolni. Ezenkívül tartalmazzon egy polcraTesz() metódust, amely egy könyvet a tömbbe teszi. Tedd a Konyvespolc osztályt futtathatóvá: a főprogram a parancssori paraméterek alapján hozzon létre tankonyv és regeny objektumokat, amelyeket helyezz a polcra! Írasd ki a konyvespolcon lévő konyv objektumokat a standard outputra! A program futása végén írasd ki a létrehozott regeny objektumok számát!
Példa bemenet: java Regeny Egri_csillagok,Gárdonyi_Géza,Móra,1901 Tankonyv Kalkulus1,Toth_Istvan,Tankönyv_kiadó,1997