Írj egy Jarmu nevű absztrakt osztályt, mely a következő adatokat tartalmazza: súly, maximális sebesség és egy logikai változó, hogy elromlott-e. Az összes adattaghoz legyen getter és setter metódus. Kell egy konstruktor, ami inicializálja a súlyt és a sebességet a paraméterei alapján. Definiáljuk felül a toString metódust. Írjunk továbbá egy absztrakt indulas metódust, melynek nincs paramétere vagy visszaadott értéke, de dobhat ElromlottException típusú kivételt.

Írjuk meg az ElromlottException kivételosztályt. Származtassunk belőle egy NincsUzemanyagException kivételosztályt. Definiáljunk egy Motorizalt interfészt, mely tartalmazza az uzemanyagToltes asztrakt metódust, melynek egy paramétere van, egy egész szám, és egy getUzemanyag absztrakt getter metódust, ami egy egész számot ad vissza.

Készítsünk egy Kerekpar osztályt a Jarmu osztályból, melynek indulas metódusa, ha az elromlott adattag igaz értékű, dob egy ElromlottException típusú kivételt, illetve kiír valamilyen értelemszerű üzenetet egyéb esetben. Definiáljuk felül a toString metódust is. A konstruktorban legyen inicializálható a súly, de a maximális sebesség értéke 40. Írjunk továbbá egy Gepkocsi osztályt is, mely szintén a Jarmu osztályból származik, de tovább már nem örökölhető és megvalósítja a Motorizalt interfészt úgy, hogy lesz egy új adattagja az üzemanyag mennyiségének számontartásához. Ennek értéke kezdetben legyen 50. Az indulas metódus leellenőrzi az elromlott változót és az üzemanyag mértékét. Ha a jármű elromlott, ElromlottException-t dob, ha pedig az üzemanyag értéke <= 0, NincsUzemanyagException-t. Ha ezek egyike sem áll fenn, kiír valamit a képernyőre és csökkenti az üzemanyag mennyiségét. A Motorizalt interfészből származó két metódusa értelemszerű műveleteket végez.

Készítsünk egy Kozlekedes osztályt, mely futtatható, és létrehoz egy járművekből álló List-et (valamelyik megvalósítással). Ebbe először elhelyez két kerékpárt és két gépkocsit. A második kerékpárt a listába helyezés előtt „el kell rontani”. Ezután a listában szereplő összes járművet meg kell próbálni elindítani. Ezután hozzunk létre egy Jarmu típusú változót, és adjunk neki értékül egy új Gepkocsi példányt. Ezt elindítjuk mindaddig, míg ki nem fogy az üzemanyag.